جگنو کی روشنی ہے کاشانۂ چمن میں-یا شمع جل رہی ہے پھولوں کی انجمن میں؟-آیا ہے آسماں سے اُڑ کر کوئی ستارہ-یا جان پڑ گئی ہے مہتاب کی کرن میں؟-یا شب کی سلطنت میں دن کا سفر آیا؟-غربت میں آ کے چمکا گمنام تھا وطن میں-تکمہ کوئی گرا ہے مہتاب کی قبا کا؟-ذرہ ہے یا نمایاں سورج کے پیرہن میں؟-بنگر کہ جوئے آب چہ مستانہ می رود-مانندِ کہکشاں برگیبانِ مرغزار-در خوابِ ناز بود بہ گہوارۂ سحاب-وا کرد چشمِ شوق بہ آغوشِ کوہسارا-ز سنگ ریزہ نغمہ کشاید خرامِ او-سیمائے او چو آئینہ بے رنگ و بے غبار
مردوکوزندہ جانتا ھے آزری نظام-وھاں کے بتکدے اور خانقاہ جات
نگاہ فقر میں شان سکندری کیا ہے-خراج کی جو گدا ہو ، وہ قیصری کیا ہے-بتوں سے تجھ کو امیدیں ، خدا سے نومیدی-مجھے بتا تو سہی اور کافری کیا ہے-فلک نے ان کو عطا کی ہے خواجگی کہ جنھیں-خبر نہیں روش بندہ پروری کیا ہے-فقط نگاہ سے ہوتا ہے فیصلہ دل کا-نہ ہو نگاہ میں شوخی تو دلبری کیا ہے-اسی خطا سے عتاب ملوک ہے مجھ پر-کہ جانتا ہوں مآل سکندری کیا ہے-کسے نہیں ہے تمنائے سروری ، لیکن-خودی کی موت ہو جس میں وہ سروری کیا ہے-خوش آ گئی ہے جہاں کو قلندری میری-وگرنہ شعر مرا کیا ہے ، شاعری کیا ہے
اس راز کو اک مرد فرنگي نے کيا فاش- ہر چند کہ دانا اسے کھولا نہيں کرتے- جمہوريت اک طرز حکومت ہے کہ جس ميں-بندوں کو گنا کرتے ہيں ، تولا نہيں کرتے
حکمت مشرق و مغرب نے سکھايا ہے مجھے- ايک نکتہ کہ غلاموں کے ليے ہے اکسير- دين ہو ، فلسفہ ہو ، فقر ہو ، سلطاني ہو- ہوتے ہيں پختہ عقائد کي بنا پر تعمير- حرف اس قوم کا بے سوز ، عمل زار و زبوں -ہو گيا پختہ عقائد سے تہي جس کا ضمير
فتوي ہے شيخ کا يہ زمانہ قلم کا ہے- دنيا ميں اب رہي نہيں تلوار کارگر- ليکن جناب شيخ کو معلوم کيا نہيں؟- مسجد ميں اب يہ وعظ ہے بے سود و بے اثر- تيغ و تفنگ دست مسلماں ميں ہے کہاں- ہو بھي، تو دل ہيں موت کي لذت سے بے خبر- کافر کي موت سے بھي لرزتا ہو جس کا دل- کہتا ہے کون اسے کہ مسلماں کي موت مر- تعليم اس کو چاہيے ترک جہاد کي- دنيا کو جس کے پنجہ خونيں سے ہو خطر- باطل کي فال و فر کي حفاظت کے واسطے- يورپ زرہ ميں ڈوب گيا دوش تا کمر- ہم پوچھتے ہيں شيخ کليسا نواز سے- مشرق ميں جنگ شر ہے تو مغرب ميں بھي ہے شر- حق سے اگر غرض ہے تو زيبا ہے کيا يہ بات-اسلام کا محاسبہ، يورپ سے درگزر!
موت ہے اک سخت تر جس کا غلامي ہے نام- مکر و فن خواجگي کاش سمجھتا غلام!- شرع ملوکانہ ميں جدت احکام ديکھ- صور کا غوغا حلال، حشر کي لذت حرام!- اے کہ غلامي سے ہے روح تري مضمحل- -سينۂ بے سوز ميں ڈھونڈ خودي کا مقام
ضمير مغرب ہے تاجرانہ، ضمير مشرق ہے راہبانہ- وہاں دگرگوں ہے لحظہ لحظہ، يہاں بدلتا نہيں زمانہ- کنار دريا خضر نے مجھ سے کہا بہ انداز محرمانہ- سکندري ہو، قلندري ہو، يہ سب طريقے ہيں ساحرانہ- حريف اپنا سمجھ رہے ہيں مجھے خدايان خانقاہي- انھيں يہ ڈر ہے کہ ميرے نالوں سے شق نہ ہو سنگ آستانہ- غلام قوموں کے علم و عرفاں کي ہے يہي رمز آشکارا- زميں اگر تنگ ہے تو کيا ہے، فضائے گردوں ہے بے کرانہ- خبر نہيں کيا ہے نام اس کا، خدا فريبي کہ خود فريبي- عمل سے فارغ ہوا مسلماں بنا کے تقدير کا بہانہ- مري اسيري پہ شاخ گل نے يہ کہہ کے صياد کو رلايا-کہ ايسے پرسوز نغمہ خواں کا گراں نہ تھا مجھ پہ آشيانہ
نشاں يہي ہے زمانے ميں زندہ قوموں کا- کہ صبح و شام بدلتي ہيں ان کي تقديريں- کمال صدق و مروت ہے زندگي ان کي- معاف کرتي ہے فطرت بھي ان کي تقصيريں -قلندرانہ ادائيں، سکندرانہ جلال -يہ امتيں ہيں جہاں ميں برہنہ شمشيريں- خودي سے مرد خود آگاہ کا جمال و جلال- کہ يہ کتاب ہے، باقي تمام تفسيريں- شکوہ عيد کا منکر نہيں ہوں ميں، ليکن- قبول حق ہيں فقط مرد حر کي تکبيريں- حکيم ميري نواؤں کا راز کيا جانے-ورائے عقل ہيں اہل جنوں کي تدبيريں
رندوں کو بھي معلوم ہيں صوفي کے کمالات -ہر چند کہ مشہور نہيں ان کے کرامات- خود گيري و خودداري و گلبانگ 'انا الحق'- آزاد ہو سالک تو ہيں يہ اس کے مقامات- محکوم ہو سالک تو يہي اس کا 'ہمہ اوست'-خود مردہ و خود مرقد و خود مرگ مفاجات
فراغت دے اسے کار جہاں سے- کہ چھوٹے ہر نفس کے امتحاں سے- ہوا پيري سے شيطاں کہنہ انديش -گناہ تازہ تر لائے کہاں سے 
دگرگوں عالم شام و سحر کر- جہان خشک و تر زير و زبر کر- رہے تيري خدائي داغ سے پاک-مرے بے ذوق سجدوں سے حذر کر 
غريبي ميں ہوں محسود اميري- کہ غيرت مند ہے ميري فقيري- حذر اس فقر و درويشي سے، جس نے-مسلماں کو سکھا دي سر بزيري 
خرد کي تنگ داماني سے فرياد- تجلي کي فراواني سے فرياد- گوارا ہے اسے نظارئہ غير-نگہ کي نا مسلماني سے فرياد 
کہا اقبال نے شيخ حرم سے- تہ محراب مسجد سو گيا کون- ندا مسجد کي ديواروں سے آئي -فرنگي بت کدے ميں کھو گيا کون؟ 